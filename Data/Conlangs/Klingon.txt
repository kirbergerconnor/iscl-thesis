tlhIngan maH! bogh tlhInganpu', SuvwI'pu' moj, Hegh. SuvmeH 'ej charghmeH bogh tlhInganpu'. DabuQlu'DI' yISuv. qa' wIje'meH maSuv. bI'IQchugh yIvang. tIqIpqu' 'ej nom tIqIp. lumbe' tlhInganpu'. Dubotchugh yIpummoH. mataHmeH maSachnIS. Hem tlhIngan Segh 'ej maHemtaH 'e' wIHech. ta'mey Dun, bommey Dun. bomDI' 'IwwIj qaqaw. bISuv 'e' yIwIv  bISutlh 'e' yIwIvQo'. bISutlhnISchugh jaghlI' mInDu' tIbej. Suvlu'taHvIS yapbe' HoS neH. tIqDaq HoSna' tu'lu'. Dujeychugh jagh nIv yItuHQo'. pujwI' HIvlu'chugh quvbe'lu'. bISovbejbe'DI' tImer. DujlIj yIvoq. SuvwI'pu' qan tu'lu'be'. 'IwlIj ghogh yIQoy. tujpa' qul pub SuvwI' 'Iw. loghDaq Suvrupbogh SuvwI'pu' chaH Hoch SuvwI'pu''e'. tay'taHbe' 'Iw bIQ je. reH tay' ghot tuqDaj je. tlhutlhmeH HIq ngeb qaq law' bIQ qaq puS. nIteb Qob qaD jup 'e' chaw'be' SuvwI'. may'Daq jaHDI' SuvwI' juppu'Daj lonbe'. ropchoHbe' tlhInganpu'. vulchoHbe' tlhInganpu'. QongDaqDaq Qotbe' tlhInganpu'. yIn DayajmeH 'oy' yISIQ. 'utbe' bel. not toj tlhInganpu'. loQ 'oy'DI' bepbe' SuvwI'. batlh ghob yIpab. pop 'oH ghob'e'. ghob tIvnISbe'lu'. reH 'eb tu'lu'. Hoch 'ebmey tIjon. batlh potlh law' yIn potlh puS. batlhHa' vanglu'taHvIS quv chavbe'lu'. tlhIngan quv DatIchDI' Seng yIghuH. bIlujlaHbe'chugh vaj bIQaplaHbe'. bItuHlaHbe'chugh bIquvlaHbe'. quv Hutlh HoHbogh tlhIngan 'ach qabDaj 'angbe'bogh. 'ang'eghQo' quv Hutlhbogh jagh neH ghobtaHvIS ghaH. nIteb SuvnIS DevwI'. nIteb DujlIj yIchIj. ghIj qet jaghmeyjaj. wa' Qu'vaD wa' DevwI' tu'lu'. batlh qelDI' tlhIngan, lumbe'. Heghlu'meH QaQ jajvam. batlh bIHeghjaj. bIHeghvIpchugh bIHeghpu'. bIQapqu'meH tar DaSop 'e' DatIvnIS. Heghlu'DI' mobbe'lu'chugh QaQqu' Hegh wanI'. Qu'Daj ta'taHvIS Hegh 'e' tul Hoch tlhIngan. DujDaj HubtaHvIS Hegh 'e' tul Hoch tlhIngan. wo' toy'taHvIS Hegh 'e' tul Hoch tlhIngan. reH Suvrup tlhIngan SuvwI'. bImejDI' reH betleHlIj yItlhap. not lay'Ha' tlhIngan. wa' DoS neH yIbuS. Hovmey Davan. toDuj 'oS rol. bIjatlh 'e' yImev. yItlhutlh!. wej Heghchugh vay', SuvtaH SuvwI'. jeghbe' tlhInganpu'. may'meyDajvo' Haw'be' tlhIngan. Dajonlu'pa' bIHeghjaj. QamvIS Hegh qaq law' torvIS yIn qaq puS. vubpu' jon nuchpu'. jonbe' tlhInganpu'. QI'tomerDaq Heghpu' Hoch. 'etlh QorghHa'lu'chugh ragh 'etlh nIvqu' 'ej jejHa'choH. reH boch qutluch lo'lu'chugh. vaj toDuj Daj ngeHbej DI vI'. not qoHpu''e' neH ghIjlu'. qoH vuvbe' SuS. vay' DaghIjlaHchugh bIHoSghaj. meQtaHbogh qachDaq Suv qoH neH. HIvbe' qoHpu' neH. Hegh neH chav qoH. qanchoHpa' qoH, Hegh qoH. pung ghap HoS. mupwI' yI'uchtaH. bortaS nIvqu' 'oH bortaS'e'. reH Hegh yoHwI'pu''e'. yInlu'taH 'e' bajnISlu'. yay chavlu' 'e' bajnISlu'. qaStaHvIS wa' ram loSSaD Hugh SIjlaH qetbogh loD. batlh Heghlu' chugh noDnISbe' vay'. cheqotlhchugh maHaghbe''a'? cheDuQchugh mareghbe''a'? cheQIHchugh manoDbe''a'? bortaS bIr jablu'DI' reH QaQqu' nay'. potlhbe'chugh yay qatlh pe''eghlu'? wa' SuvwI' muHlu'DI', tuHchoH Hoch SuvwI'pu'. qagh Sopbe'. Qu' buSHa'chugh SuvwI', batlhHa' vangchugh, qoj matlhHa'chugh, pagh ghaH SuvwI''e'. yIntaHbogh qagh jablu'DI' reH nIvqu' qagh. butlh ghajbogh nuv'e' yIHo'. ram meqmey. HeghDI' SuvwI' nargh SuvwI' qa'. narghbe'chugh SuvwI' qa' taH may'. pe'vIl mu'qaDmey tIbach. vay' DaneHbogh yIchargh. nuHlIj DawIvpu', vaj yISuv. yIlop! wa'leS chaq maHegh. vangDI' tlhIngan SuvwI' ngoy' qorDu'Daj;vangDI' qorDu'Daj ngoy' tlhIngan SuvwI'. qaStaHvIS wej puq poHmey vav puqloDpu' puqloDpu'chaj je quvHa'moH vav quvHa'ghach. vay' DalarghDI' yIqaw. reH bang larghlu'. QotDI' gheD tlhejbe' wamwI'. Ha'DIbaH DaSop 'e' DaHechbe'chugh yIHoHQo'. tlhIngan ngoQmey chavmeH HoH tlhInganpu'. pIj monchugh vay' yIvoqQo'. leghlaHchu'be'chugh mIn lo'laHbe' taj jej. reH DuSIgh vavlI'. ghIlab ghewmey tIbuSQo'. bIQongtaHvIS nItlhejchugh targhmey bIvemDI' nItlhej ghIlab ghewmey. bIrchugh qIvon tuj 'Iw. wa' jaj 'etlh 'uchchoHlaH tlhIngan puqloD,  jajvetlh loD nen moj. 'oy'be'lu'chugh Qapbe'lu'. reH lugh charghwI'. noH ghoblu'DI' yay law' Hoch quv puS. qun qon charghwI'pu''e'. HIq DaSammeH tach yI'el. HIvmeH Duj So'lu'. maQapmeH maHIv. rut yIHmey ghom Hoch. pIpyuS pach DaSop DaneHchugh pIpyuS puS DaghornIS. yIvoq 'ach lojmItmey yISam. yIvoq 'a yI'ol. Qu' DataghDI' 'aqtu' mellota' je yIqaw. nobmey qembogh yIrIDnganpu''e' yIvoqQo'. Huch nobHa'bogh verenganpu''e' yIvoqQo'. rura' pente'Daq chuch ngevlaH ghaH. yIQeqQo' neH. DoS yIqIp. Suvbe'chugh SuvwI' tlhuHbe' SuvwI'. jach SuvwI' 'e' yIQoy'. SeymoH QeH. veqlarghlI' yIbuS 'ej veqlarghwI' vIbuS. ghojwI'pu'lI' tISaH. 'avwI' nejDI' narghta'bogh qama' reH 'avwI' Sambej. Dal pagh jagh. DaHjaj SuvwI' jIH. tIqwIj Sa'angnIS. 'Iw bIQtIqDaq jIjaH. 'oy'naQ Dalo'be'chugh not nenghep lop puq. loD Quch jIHbe'. ghewmey tISuqQo'. wa' Dol nIvDaq matay'DI' maQap. noH QapmeH wo' Qaw'lu'chugh yay chavbe'lu' 'ej wo' choqmeH may' DoHlu'chugh lujbe'lu'. QaghmeylIj tIchID, yIyoH. bIje'be'chugh vaj bIHegh. 